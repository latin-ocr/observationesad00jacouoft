.-. 5 -.

llist. 11. (3. 10. „Nam recens, Galbae principatu, censuerant patres, ut
accusatorum causae noscerentur. Id senatus consultum varie iactatum et., prout
potens vel inops reus inciderat, infirmum aut validum retinebat ad huuc terroris
et propria vi Crispus incubuerat etc.

Ita hunc locum cod. exhibet. Corrigunt plerique: ld S. C. — retinebatur.
Ad hoc terroris et propria vi etc. De quo ut acre iudicium feratur, ita disput00
Est de accusatione Fausti accuratius disputaturus. Nam „in civitate discordi parvae
quoq'ue res magnis motibus agebantur.⁴⁴ Igitur et quae tunc respublica suerit et quid
accusator ipse potuerit, oratione bipartita seiungit. Rempul)licam incertam inter
libertatem ac licentiam iam tetigerat paulo supra. Itaque nunc recens contra accu-
satores factum senatus consultum profert3 atque tantum id habet7 ut orationem de eo
in duo membra dirimat: Recens erat. Id retinebat — Nec immerito. Factum enim
erat Galbae principatu, exercebatur tum sub Othone3 utriusque autem natura dispar.
Altera igitur pars orationis: „ld retinebat& docebit, quid mutationis sub Othone
Neronis simili id S. C. passum sit vel quid retinuerit. lam si haec omnia tam certa
sunt, ut nihil contra dici queat, consequens est, ut ea correctio quam plerique sequuntur
perversa esse debeat. Haec enim nanciscimur. Recens erat S. C. Id retinebatur.
Sed si nihil aliud docere volebat, non sane in duo orationem membra dissecuisset.
Et dum hic demunt, quo carere non possumus: quid illud S. C. retinuerit, alteri
orationis parti id addunt, quod* ad eam non pertinet. Nam post rempublicam addit
de propria potentia Vibii= „Et propria vi Crispus incubuerat. Ad quod plane suo
more pergit per Et, quando insigne aliquod additamentum profert. Eam vero vim
orationi plane eripiunt⁷ dum scribunt: „Ad hoc terroris et Crispi“ etc. Est igitur
unum corrigendum „ad hunc terroris.“ In quopprimum nou dubito, quin Acidalius
et Walther verum viderint, qui scribunt: retinebat adhuc. Nam desideratur
Othonis aliqua mentio et imperatorum antithesis, quam supra induxerat: „Recens,
Galbae principatu.“ Difficilius autem iudicium est de genitivo terroris, qui itidem
ad hanc complendam sententiam referendus est. Nam aut possis scribere, retinebat
adhuc terrorem. Cum enim ed. Spir. terrore referat, apparet in fine huius vocis
esse trepidatum. Sed deminuisse vim Tacitum genitivo admodum est probabile. Igitur
malis fortasse servare: retinebat adhuc terroris⁷ quod fecit Walther. Sed quam-
quam dubium non est, quin et insit in genitivo vis ea partitiva, quam Walther in
partes vocabat, et Taciti aevo ea huius casus potestas insigniter sit aucta. similem
tamen structuram non me legere memini. Unde ego vocem excidisse puto ac sic
fere legendum: „Id S. C. - retinebat adhuc aliquid terroris. Et propria vi
Crispus incubuerat.“

llist. 11. e. 12. „Suedius Clemens ambitioso imperio regebat ut adversus
modestiam disciplinae corruptius, ita praeliorum avidus.“

Ita cod.; corrigunt corruptus, non audiendi. nam ad gramm. recta oratio,
„corruptius regebat,“ ad seutentiam aptissima est. Adverbio enim mitigatur repre-
hensio Clementis, magis etiam, si praeter exspectationem adiectivum opponitur,
„praeliorum avidus“; eae autem orationis artes prorsus cx Taciti et eius aevi ingenio
sunt. Utitur vero illa ambitionis reprehensione mitiore, quia omnes viros fortes
admiratur, ac prae Antonio et Aemilio, in quos laus ea non cadit, insignire vult
Suedium. Uti hic, sic c. 23. adverbium tueor: „Namque promptius animi Marcius
—- gladiatores — effudit. ’

(Ῑῆ)

