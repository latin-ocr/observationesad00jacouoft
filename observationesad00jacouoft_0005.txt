 

Estquam per Annalium libros, quae vel vitiose scripta esse viderentur
emendare, vel quae vitiose correcta essent a viris doctis, eximere rursus et codicum
lectiones restituere in suum locum conati sumus, eandem operam Historiarum quoque
libris impendere visum est. Nihil enim posse quod maneret superstrui, nisi haec antea,
quasi fundamenta operis essent iacta, abunde praeter alia id lexicon monstravit, quod
inter medios hos Criticorum labores W. Botticher edidit. Neque tamen ullus facile
scriptorRo‘manus reperiri possit, ex quo aut omnes aetates tot tamque largas omnis generis
copias, quibus ingenia ornentur, hauriant, aut cuius opera codicum antiquorum subsidio
tam possint prope ad veram suam manum reduci, quam opera Taciti. Quapropter,
quantum quidem in nobis virium esset, eximere ex praestanti hoc corpore naevos
etiamnunc reliquos porro perreximus. Secuti autem ⁴sumus editionem Fr. Ritteri,
ut qui postremus suas curas huic scriptori dicarit3 lites vero quibus aliter sentientes
impeteremus⁷ quantum quidem scriptionis hoc genus permittit, nullas esse, ut in seho-
lastico libello, promendas putavimus. Quamquam de toto eo genere ingenium meum
abhorret. In verbis denique Taciti praescribendis eam legem servavi, ut veram codicis
lectionem infra defendendam statim reciperemus, emendationes commendaremus in

adnotatione.
Hist. L, 1.

Postquam bellinum apud Actium, atque omnem potentiam acl unum conferri
pacis interfuit, magna illa ingenia cessere.

Non infirmis profecto se argumentis communiunt, qui potestatem, quam et
codices non pauci praebent et Puteolanus reposuit, lectioni Florentini, (potentiam is
haben) praeferendam contendunt. Nam potentiam in homine esse dicunt, a re potestatem
venire. Conferri igitur non posse potentiam, sed unam potestatem. Praeterea omnem
esse omnium magistratuum3 eorum ‚vero rursum non esse potentiam, sed potestatem.
Neque eis obest, quod VValther respondet, dum quid'impediat quaerit, quominus
potentem aliquem faciamus, i. e. conferamus in aliquem potentiam. Minus enim quid
illi dicerent vel intellexisse vel reputasse videtur, qui ad hominem pertinere potentiam
volebant. Eam quippe ab uniuscuiusque natura atque ingenio pendere, atque ita
modo maiorem modo minorem fore aiebant; hic autem describi, non quid singuli
principes potuissent, sed quid in principatu fuisset ex legibus positum. Sed quan-
tumvis haec omnia vere dicantur, tamen potentia haud dubie a Tacito est. Namque
id ipsum nune dicit, rempublicam, quae legibus geratur, ab eo tempore esse desisse,
in earumque locum venisse regnum uniusque arbitrium. Quod si, quo nomine id tum

(1)

