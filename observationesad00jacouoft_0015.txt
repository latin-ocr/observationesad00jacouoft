 

-11—

runt. Sed et hic et in capite primo codicum lectio servanda est: Sed ambitionem
scriptoris facile adverseris. Utramque vocem, quid differant et cur utroque loco
adversari probissime dicatur, explicare nulla videtur esse necessitas. -— Eodem in cap.
38: nullus cunctationis locus, ubi cunctationi plerique favent, iam a Walthero defensus est.

Hist. 1.‚ 40.

Agebatur huc illuc Galba vario turbae fluctuantis impulsu, completis undique basi-
s licis ac templis, lugubri prospectu. Neque populi aut plebis ulla vox, sed attoniti vol-
tus et conversae ad omnia aures. Non tumultus, non quies3 quale 1nagni⁶m2tus aut
magnae irae silentium est.

Verba notata e coniectura sunt. Nam codex habet Rittero teste lugubri aro—
. spectus. Quae si, vera correctio est, saltem comma inter templa et lugubrem prospectum
est inducendum. - Nam sententia non potest alia esse, quam completa fuisse templa in
lugubrem prospectum, i. e. ut inde lugubres res in foro suturas prospicerent. Et
concinere ei descriptioni leviter rem intuenti videatur Plutarchus, qui cap. 26: τῶν
μὲν οὖν πολλῶν δρόμος ἠν οὗ ‹sryf'j σκιδναμένων, ἀλλ’ ἐπὶ τὰς σῑοάς καὶ τοὶ μετέωρα
τῆς ἀγορᾶς ὥςπερ θέαν καταλαμβανομένων. Neque tamen recte correctum censeo.
Quae enim ea infantia est, qua a templis, atque eodem quidem casu sexto retento,
subito aberratur ad populum inde prospectantem, ita obscure, ut plerique falso in-
terpretari videantur. Nam istud comma interpositum, quod supra delevimus, mon-
strare videtur, templorum prospectum ipsum eis lugubrem videri, qui nullus est.
Ut autem multa iu 'l'acito saepe dura, saepe etiam neglecta experimur,¹ ita non ibi
facile sic labatur, ubi ornatum, quod hic est, industxia quaerit. Illud etiam interpo-
lationem coarguit, quod populo lugubria visa fuisse narrantur, quae ignavae isti ho-
minum faeci vel laeta videbantur vel non ita tristia. Sed quod maius est, et literae
peccantis codicis et tota orationis consulto et pulchre ad miserationem compositae
partitio nos alio ducunt. Nam proximo demum versu, ut ipse vides, ad populum
venit, ⁴et ita quidem eum inducit, ut locorum descriptioni eum opponat. Unde con-
sequens est, ut priora non eius aliquam actionem contineant, sed ad loca sacra omnia
sint referenda. Ea vero non sane propter id lugubrem prospectum praebebant,
quod multitudine erant completa. Nam non in lamentationes effusus deorumque
opem supinis manibus implorans populus illic conspiciebatur, sed in exspectationem
omnes erecti. Itaque et haec rerum dispositio et literarum ductus (lugubri arospectus)
eo me ducunt, ut coniiciam: completis undique templis lugubria prospector-is. Vides
literam α adhaesisse proximae voci, prospectu's autem, si addas id comma, quo syllaba
er, ir, ri et ab aliis plerisque et a nostri codicis librario significari solet, sponte
praebebit prospecturis. Et egregie, nisi fallor, templis deorum is sensus tribuitur, quo
maiore cum sollicitudine, quam incuriosus ille sui et alia onmia agens populus, instans
id facinus quasi testes et ultores adventare videbant. Itaque deinde etiam, et eodem
quidem in capite, uhi militum furorem huic Urbis miseriae consulto opponit, eandem
hanc rem urget: Truces armis, rapidi equis forum irrumpunt. Nec illos Capitolii aspe-
ctus et imminentium templorum religio — terruere. Ut autem ad Plutarchum
recurram, is brevius et in epitomen hanc rem contrahens quasi spectaculo intentum
nobis populum illic demum demonstrat, ubi iam milites Othonis irrumpunt: Οἷα δ’ἐν
πλήθει, τοσούτῳ, τῶν μὲν ἀναστρέφειν, τῶν δὲ προϊέναι —· βοώντων, - ἐφαί-
νοντο πρῶτον ἱππεῖς, εἶτα ὁπλῖται. — Τῶν μὲν οὖν πολλῶν δρόμος ἦν, etc.

(2²⁸⁷)

